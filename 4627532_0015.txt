VI

 

modo et tantopere corruptis libris Mavortium sexto p. Chr. n. saeculo usum esse ad emendandum
Horatium, qui vocabulorum quidem vitia correxisset, interpolationes antem ipse omuino non
perspexisset et omnes, qui deinceps recensionem adhibuissent, in parem errorem adduxisset. -
Hoc modo enumeratas corruptelas bona fide corrumpentium ortas esse; sed fuisse quoque,
pergit P., qui Horatio per dolum operam darent; eorumque fraudulentorum hominum duplex
genus fuisse et poetarum, qui sua Horatianis carminibus immiscerent ut eius nomine vanorum
carminum quasi titulo et praesidio uterentur et bibliopolarum qui cum omnium studium esset quam
plurimas habere Horatii odas, exemplaria alienis carminibus augeri curarent auctaque venderent.

Praeter has causas, quae ex ipsis Horatii carminibus e tempore e rerum natura deduci
possunt, veterum duo testimonia affert ad explicandam et probandam suam de interpolationibus
sententiam; unum illud Suetonianum „venerunt in manus meas et elegie sub eius titulo et
epistola prosa oratione quasi commendantis se Maecenati, sed utraque falsa puto, nam elegi
vulgares, epistola obscura, quo vitio minime tenebatur“ alterum Plinianum: „Paulus nuper ad
lyrica deflexit: in quibus ita Horatium ut in illis illum alterum effingit“‚ quibus testimoniis quan-
tum tribuendum sit auctoritatis infra videbimus. —

His igitur et ingeniose inventis et artificiose excogitatis et diligenter e tenebris ad lucem
productis causis Peerlk. ad id abreptus est, 'ut suae de arte critica opinioni magis magisque
indulgeret. Nam cum magna illa, quam tribuebat suo iudicio et arbitrio, auctoritas in diiudicanda
orationis venustate et discernendis veris et falsis, in illa de interpolationibus doctrina campum
et palaestram assecuta esset, nullum obstitit impedimentum, quominus quodcunque consideranti
et interpretanti aliquam dubitationem afferret falsum haberetur et sub interpolationum titulo
Horatio abrogaretur. Qua in re haud scio quae causa maiores effecerit errores; illa de carminum
vitiis opinio an simulatque tam artificiose excogitata est, de interpolatianibus doctrina. -

lam vero nostrum est demonstrare, Peerlkampium re vera in eos errores, quorum modo
mentionem fecimus, incidisse: Ac primum quidem impugnanda erit illa Peerlkampii opinio, multa
inesse in Horatii libris carmina tot et tam gravibus inquinata versibus, ut neque interpretando
neque corrigendo tolli possint. et cum sensum omnino non praebeant Horatio indigna putanda
ideoque eicienda sint. Quam sententiam cum constet ita tantum refutari posse ut omnibus
perlustratis et explicatis Horatii libris unicuique carmini sensum eundemque Horatio dignissimum
inesse demonstres, nobis autem tanta disputatio temporis brevitate non concessa sit, in uno
alterove carmine, a Peerlkampo vehementer condemnato et decurtato, quod tractandum nobis
proposuimus verum, et dignum sensum inesse extrema hac commentatione probare conabimur. -
Unum quidem hac in re commemoraverimus3 quoniam enim P. se propterea ad illam de inter-
polationibus doctrinam adductum esse docet. quod intelligere nequisset nonnulla carmina, non
satis modeste in hac re versatus esse videtum satis enim apparet illum tantam sibi vindicasse
auctoritatem et ingenii vim. ut neminem id vel intellexisse vel intellecturum esse persuasum
habeat, quod suo ipsius acumini restiterit.

Atque cum munus Peerlkampii impugnandi susceperimus, id potissimum respiciendum
videtur, quo iure ille iis quos suae sententiae auctores profert hominibus doctis usus sit.
Quorum quasi princeps nominatur Marklandius cuius quae fuerit doctrina iudicium felicitas in
restituendis scriptorum veterum libris magnopere laudatur; is autem Supplicibus Euripideis
adnotaverat: „ln Horatio post omnia quae in eum scripta vidi innumera sunt, quae non intelligo
etc.“ (Peerlk. p. Vll.) Attamen, quamquam Peerlk. Marklandi iudicium et elegentiam et felicitatem
summis effert laudidus, contenderim, nonnulla in illius libro inveniri posse, quae minime ad
hanc bonam de Marklandio opinionem confirmandam valeant. Enimvero latini sermonis elegantiam
interdum desiderari aeque atque illud iudicium et restituendi felicitatem demonstraverim ex illo
quod modo recitavi enuntiato et nonnullis, quas fecit in Horatii carminibus coniecturis. Latine

 

