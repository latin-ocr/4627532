XII

 

Qui illum non modo secutus est sed etiam audacia coniciendi et emendandi superavit est
Prienius, qui epistola ad G. Curtium scripta novam de compositione strophica profert sententiam
ad eamque totam de interpolationibus quaestionem revocari vult vel potius suam de hac re sen-
tentiam excogitata nova compositione probaturus est. Nam cum persuasum haberet, Horatium,
quae eius esset ars atque Graecos imitandi studium, etiam ita eos secutum esse, consensum ut
quendam inter argumenti et strophae terminos peteret, omnes strophas duabus paris magnitudinis
partibus rarissime tribus distributas esse colligit, quas duas stropharum partes haud scio an
respecta et comparata medii aevi lyricorum consuetudine adductus sit ut nominet ,Ausgesang‘
et ‚Abgesang“. lta fit, ut Prienius. quo ille quem a Horatio usurpatum esse putat, stropharum
et sententiarum nexus oriatur. nulla codicum ratione habita quaecunque illi struendi ratione
resistit stropha, reiciendam et interpolatori tribuendam esse statuat. Multa quidem carmina cum
quaternis vel senis constarent strophis. effugerunt perniciem; alia, quae propter imparem stro-
pharum numerum non serebant illam supra demonstratam structuram, cum haberent Prienii iudicio
versus inelegantes vel a metrica et a grammatica et a lingua alienos, una aut pluribus strophis
’ minuebantur; suerunt denique, quibus cum impar quidem stropharum numerus sed ne levissima
quidem reiciendi causa esset. προῳόός vel ἐπῳδός vel utraque concederetur. Sed hoc quidem raro. ·
Quod si quaeritur, quae nostra de Prienii ratione critica sit sententia, concesserim. multis in car-
minibus re vera apparere certam quandam structuram, quae comparari possit cum Graecorum
componendi carminis lyrici ratione. Neque vero probari potest, hanc structuram Horatium pro
lege habuisse, quam neglegere sibi ipse non concederet. cum ipsius Sapphus quae restant duo
carmina alterum quattuor alterum septem strophis sint composita. Atque quoniam nobis probatum
est, interpolationibus omnino non inquinatum esse Horatium, illis ipsis, quos Prienius spurios
notavit, versibus confirmata est nostra de hac re sententia; etenim, quid erat, quaesiverim, quod
quemquam movere posset, ut huc illuc unam vel duas strophas insereret vel in medio vel in
extremo carmine semper opera data ut metrum et argumentum sibi responderent. Difficilis is
sane et operosus labor et dubium est qua de causa interpolator permoveretur, ut eum susciperet.
Idcirco ab eorum partibus steterimus, qui Prienium quidem persaepe errasse putant cum nimis
suo iudicio indu geret, sed quamquam Horatium per multa carmina artificiosum stropharum ordinem
secutum esse concedunt, diligenter cavent, ne hauc structuram legem fuisse putent Horatii tam
severam et duram ut quae ad eam accomodari nequeant, Horatii esse negent ¹).

Eodem sere tempore, quo Prienius violentius mea quidem sententia Horatium tractabat,
alius exstitit Horatii interpretator, qui quamquam interpolationibus Horatium inquinatum et carmina
antistrophica ratione exstructa csse iis qui praecesserant, concedebat, tamen in illis investigandis
omnem libidinem removendam esse recte censet. Est hic Martinus, vir doctissimus, qui primus
in epistola ad F. Ritschelium scripta hanc viam ingressus est ita ut defendendo et explicando
magis quam delendo Horatio operam daret. Defendit enim carmen libri primi primum, quod
ipse antea Ritschelio auctore passim corruptum habuerat et quattuor strophis eiectis in formam
antistrophicam redigere susceperat, mutata de hac re sententia idque si minus pulchrum poeta
non plane indignum censet; primi autem libri carmen duodetricesimum, crucem illam criticorum,
cum tribuat duabus personis verba facientibus nautae et naufrago, offenditur stropha quinta, quam
Horatii non esse putat et propter ipsum argumentum et perturbatam hac stropha structuram
antistrophicam. Nam cum satis appareat, illa primae strophae „te maris“ et illo sextae „me
quoque“ enuntiatis ab Horatio ipso indicatum esse hunc ordinem, quintam autem duabus illis
partibus insertam nullo modo ferri posse, quoniam ne μεσῳδοῦ quidem ullus sit locus, errore

¹) Ipse Gruppius, qui licentius omnibus aliis libidini criticae indulget, Prieni emendandi rationem
non probat, testimonio qnam audax sit Pr. in eiciendis strophis usus libri primi oda nona (Minos
pgr. 3965: quorum testimoniorum numerum facile augeri licet.

