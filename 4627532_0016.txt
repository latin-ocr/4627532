 

VII ae

 

quidm dictum non videtur illud „post omnia quae in eum scripta vidi“ et pro illo „quae non .
iutelligo“ et „non sentio“ coniunctionibus modo opus 'fuisse contenderim neque eleganter et
feliciter excogitatas esse illas coniecturas, quas ne Peerlkampius quidem secutus est, quarum ea,
qua in carm. 11, 2, 14, „Mors et fugacem“ mutatur in „Mors effugacem“ neque ullo modo
necessaria videtur neque cuiquam usque ad id tempus interpretatorum probata est; altera, qua
legitur 111. 3, 54 pro „visere gestiens qua parte debacchentur ignes“ „vincere gestiens“ eiusdem
generis est atque prior; tertia denique commendatur tricesimae quintae primi libri odae talis
lectio qualem ad id tempus neque protulit quisquam neque probavit, cum in enuntiato illo:
„te pauper ambit etc“ vox ,‚dominam“ referatur ad ‚‚ruris“. Quibus satis demonstrasse mibi
videor eadem illum qua Peerlkampium nimia sui iudicii fide adductum esse ad emendationes
neque eleganter neque feliciter excogitatas. Ruhnkenius quidem in epistola sua critica post·
quam quibus ingenii viribus opus esset ad interpretandos veterum libros illustravit et multos
multis interpolationibus libros inquinatos esse suspicatus est dolet quod nemo eruditorum
hominum per tot saecula hoc invenerit vel si reppererit, dicere ausus sit. At quaestionis ubinam
Horatii nomen? nonne universe de veteribus auctoribus agitur? Bentleius denique, princeps ille
praecipue in Horatio interpretando criticorum, quamquam in eius editione de tantis inter-
polationibns nihil monitum est, affert Peerlkampio auctoritatem quandam, utpote qui probare
studeat, illum de interpolationibus cogitasse quidem, sed casu non pronuntiasse. Commentarium
enim Bentleianum, cum aestivis mensibus conscriptus sit, subitum esse; neque eius esse, qui
primo impetu et calore oppressus explicet Horatii carmina, illas interpolationes cognoscere;
propterea nullius momenti esse in hac re Bentleii iudicium. Sed mihi commentarius Bentleianus
non is esse videtur, qui celeriter et subito conscriptus sit, quanta sententiarum ingeniose excogi-
tatarum multitudo, quanta copia emendationum, quantus comparatorum et ex aliis libris
sumptorum locorum numerus. Quis dubitaverit quin qui brevi tempore tot et tantas adscripserit
notas, is eodem tempore de interpolationibus cogitare potuerit? Neque vero ineptum esse
videtur, hoc loco rei mentionem facere, iu qua Peerlkampius et Bentleius non modo non inter
se consentiunt, sed etiam differunt; uam cum ille interpolationes non monachalis ingenii sed
elegantiores esse contendat, hic in illa, quam fere unam statuit, interpolatione adnotavit (1v‚8, 17)
„agnosco enim versum monachalis plane ingenii et coloris“. Videtur igitur Peerlkampius Bent-
leium eidem atque Mavortium hominum generi adscripsisse, quorum pro mente et iudicio versus
elegantiores fuerint. ¹) Viri denique summo ingenii acumine instructi, quem testem et auctorem
suae rationis affert, G. Hermanni enuntiatum quoddam adnotans dubito num Peerlkampius recte
et prudenter egisse videatur3 dicit enim ille princeps philologorum: „si quid eiusmodi est, ut
indignum Sit poeta tali qualem Horatium fuisse videmus, in quo cultissimus sensus venusti et
acutissimum recti aptique iudicium erat, confitendum est id aut non esse ab eo scriptum aut
scribi non debuisse“; his verbis cavendum esse statuit, ne nimia Horatii admiratione permoti
et quasi obcaecati in eum, quo quaecunque non prorsus digna sint poeta perfectissimo, cen-
seamus delenda esse, incidamus errorem.

Sed hac de re hactenus. Quod quidem ad causas pertinet, quibus Peerlk. carminum
libros primis post Horatii mortem temporibus multis interpolationibus corruptos esse et cor-
ruptos per tot saecula ad nostra tempora propagatos esse comprobare studet, multa sane occurrunt,
quae vab illo non raro haud satis prudenter disputata esse videntur.

lam vero non inutile putamus priusquam ad ea reicienda accedamus, nonnullas et miras
res explanare, quae quamvis a re ipsa remotiores sint, tamen probant, Peerlkampium saepe
incidisse in iudicia inter sese repugnantia neque ratione sumpta. Nam cum praefationis pagina vl

²) Praef. pg. XVIII.
2

