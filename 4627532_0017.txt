VIII

 

dicat, singula verba probe latina esse, non video, qui huius enuntiati nexus sit aut cum alio ⁴
eiusdem paginae‚' quo se „colorem non latinum affectatas 'elegantias repetitiones ineptas in
Horatii carminibus observasse⁴⁴ profitetur aut cum illo, quo interpolationibus eiectis exortam esse
orationem magis latinam laeto, animo pronuntiat; quoniam, quantum ego scio, neque sermo
bene vel probe vel magis latinus esse potest neque sermo qui re vera latinus est, magis
latinus fieri potest; aliter nimirum res se habet de elegantia sermonis. Aeque mirum videtur,
quod extrema pag. V de suo Horatii amore profert, cum beatus.sibi visus sit, si illum, quem
de pueritia sibi dilectissimum nominat poetam, imitatum esse alios poetas non solum dicendo
sed etiam cogitando sentiendoque intellexerit. Qua denique satione illa, quam Peerlk. cum
omnibus aetatis Augusteae poetis tum Horatio tribuit, nativa venustas cum hac modo explicata
imitatione consentit? ’

Quod quidem plurimum valuisse in corrumpendis Horatii libris Peerlkampius contendit,
antiquo tempore libros non chalcographia sed manu multiptificatos esse, cum id ipsum ad omnes
veterum libros quadrare neque vix quemquam eorum tantis quantis Horatium interpolationibus
inquinatum esse nescius sit, hoc ei curae est, ut demonstret, quo modo haec res Horatio potissi-
mum perniciei esse potuerit. Ac primum quidem magni in hac re momenti esse videri, quod
Horatius praematura morte impeditus sit, quominus ipse omnia sua opera colligeret collectaque
in lucem ederet. Attamen quid sibi velit haec dubitatio non video; nam cum omnino satis
constet, relictis poetae cuiusvis carminibus ab aliis ad alium ordinem revocatis, non esse cur
ipsi eorum integritati incommodum existere putes, minime hoc ad Horatium quadrare videtur;
is enim ipse tres carminum libros scriptos inter tricesimum quintum et quadragesimum alterum
aetatis annum edidit; quapropter hoc corruptelae et interpolationum genus ab odis librorum
illorum abesse, satis perspicuum est. Quam sententiam ne illa quidem, quorum praesidio utitur
Peerlkampius, vel Ciceronis vel Senecae enuntiata mutant, quoniam Ciceronianum illud „de latinis
libris quo me vertam nescio; ita mendose et scribuntur et veneunt“ et illud Senecae „librum
quem minutioribus literis scriptum saepe proiecimus etc“ neque Horatii neque interpolationum
mentionem facit sed omnino mendorum, quae quantum differant ab illis vix quisquam negaverit;
sunt haec eadem menda, quae Romanorum dictandi quidem more et librariorum festinatione et
imperitia saepe exstitisse verisimile est, sed ipso Peerlkampio auctore a Mavortio saeculo sexto
emendata sunt. Quamquam ego negaverim, ex illo dictandi more tot, quot vult Peerlk. errores
profectos esse, quoniam pro certo habere possumus, auctores verba non praeiise nisi eruditis
servis et ipsos, in relegendo xel recitando opere, si quid salsi irrepserit, hoc cognovisse ct
emendasse.

Ne cautius felicius e quidem aliae causae, quibus se probaturum esse sperat illas et anti-
quissimas corruptelas, causae a Peerlkampio excogitatae esse videntur; quibus tantum abest ut
adducamur ad comprobandam illius sententiam, ut nova quasi arma ad impugnandam invenisse
nobis videamur. Nam cum ex magna, qua apud aequales florebat auctoritate et ex omnium
communi, quod tribuebatur carminibus, studio concludere velit, nullius libros magis idoneos
fuisse, qui paterentur corruptelas et interpolationes, e scholis atque grammaticorum rhetorumque
manibus tot illa et tantopere inquinata exemplaria profecta esse censet. Verum maxime putare
debes, neque grammaticis neque rhetoribus tribui debere interpolationes; quicum vel notis per-
lustrarent poetam vel sententias ex illo desumptas adhiberent ad ornandas suas declamat-iones
nescio quo modo versati sint in poeta vel augendo vel minuendo. lmmo vero quantum pro-
fuerint grammatici notandis singulorum carminum vitiis, ipse Peerlkampius profitetur.

At discipuli in scholis factitabant carmina argumentis ex Horatio sumptis; quorum quae
optime imitata esse poetam visa erant, librorum Horatianorum marginibus adscripta paullo post
illius mortem ipsius esse ducebantur; quod si accuratius tecum reputaveris, num censebis disci-

