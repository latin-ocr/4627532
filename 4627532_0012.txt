Ἲ- ’τ’ἒ.. ¹¹

111

 

ιεεῑιιειιιιις omnium trium autem familiarum si lectiones sensum aptum⁸ non habeant vel linguae et

. usuinon respondeant, coniciendo medicina erit afferenda. —

Iam vero cum explicaverimus, quorum beneflcio et cura hanc habeamus librorum copiam,
hac ipsa quaestione revocabimur ad eam rem, ex qua ad hanc de codicibus commentationem
egressi sumus, inquirendam. — Α

Perpetuis bellis et discordiis domesticis, quae Romae imperatorum temporibus animos
turbare et depravare solebant, cum deesset otium illud literis tam necessarium, in dies magis
defuerunt, qui eas artes quae ad humanitatem pertinere proprie dicuntur, studio et amore am—
plecterentur. Quod studium plane exstinctum videbatur in ea urbe, in qua ad id tempus literarum
domicilium suerat, cum barbari et ltaliam et Romam peterent occuparent everterent. Unum

refugium exstitit literis caede bellis tumultu expulsis ex urbibus, cum monasteria quae dicuutur

otium darent viris literarum studio operam dat-uris. Quamquam negari non potest, illa cleri-
corum studia plerumque id spectasse ut quam plurima possent librorum veterum exempla manu-
scripta exhiberent vel· apparatum criticum colligerent. Hinc cum multi alii tum tot Horatii
codices. —

li qui inde a saeculo millesimo quarto Petrai-ca auctore libris tam diu temporum iniqui-
tate neglectis operam dederunt, hac in re potissimum quasi fundamentum ponebant, ut quae in
libris manu scriptis tradita inessent quam dilucidissime explicarent et notis scholiastarum summa
cum industria collectis inspectis inter sese· comparatis, quantam quisque haberet historiae et
grammaticae et antiquitatum scientiam, eam adhiberet. ad illustrandos veteres auctores; his in
rebus summa posita videbatur doctrina. Iam vero cum singulorum vocabulorum quae notio
quaeque coniunctio esset investigare quam totius vel carminis vel libri qui esset sensus inquirere
mallent, cum, 'ut brevi dicam, si non omne at praecipuum studium ponerent in linguae ratione
et elegantia perdiscenda, accidit ut permulti eique magni componerentur libri quibus inerant
doctissimae quidem sermonis commentationes et flosculi rerum undique collecti sed deerat
plerumque de auctoris ingenio arte sententia quaestio. Suae quisque doctrinae in explicandis
auctoribus ¹maiorem vim quam iudicio et elegantiae tribuebat. ln Horatio quidem hanc institutam
explicandi rationem, ut duos eosque gravissimos viros commemorem, amplexi et persecuti sunt
Crucquius et Lambinus, quorum prior propterea optime de Horatio meritus est, quod non
solum quae invenit scholia nobis tradidit sed etiam vetustissimis codicibus accurate et pru-
denter usus est.

Aliter de Horatio sentire eumque explicare, cum primum eum attigit. instituit Bentleius;
is qui princeps et auctor recentis vet-erum explicandorum et emendandorum rationis curn de
cunctis fere temporis benignitate nobis relictis libris tum de Horatio optime meritus est, palmam
criticam nonvmodo postremi sed etiam praesentis saeculi consensu habet. lam videamus, quibus
potissimum rationibus ab iis, qui praecedunt, viris doctis differat, quasqua leges secutus sit, qua sit
summa eius viae et rationis. Poetarum studia cum pro fonte et principio omnium laborum haberet
et pro fine, ad quem omnia revocaret, non potuit, quin quoniam illa ratione ductus non modo
antiquitatem mente concipiebat et scriptis explicabat sed etiam cum dicendi tum sentiendi rationem
poetarum penitus cognoverat, antiquitatis studium commendaret aequalibus et accenderet. Qui
eorum. qui antea interpretati erant Horatium, fuissent errores magno ingenii acumine intellexit;
primum reprehendit eos, quod apparatum criticum sine ullo temporis pretii auctorum discrimine
adhibuissent3 tum quod doctrinae et rebus undique congestis atque in memoria coacervatis
nimiam tribuissent vim; deinde quod obscuros versus doctis et remotis et ipsis obscuris nominibus
velut parenthesi hypallage synthesi explicare quam vel interpretando vel corrigendo ad mentem
et intelligentiam hominum accomodare maluissent. Quod denique adferebat ingenii acumen ad
illustrandos veteres id ab aequalibus quoque exerceri voluit ut ipse ad carm. 1, XXll, 4. „Sed

