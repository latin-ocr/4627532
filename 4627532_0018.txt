IX

 

pulorum versus aeque elegantes atque Horatianos essffpotuisse, ut virorum doctissimorum summo
iugenio et iudicio instructorum velut Suetonii et Plinii observationes critioes effugerent.

lam vero his ipsis antiquissimis temporibus Horatii carmina summum praesidium assecuta
esse in exemplaribus tam late divulgatis et ad omnes translatis, equidem contenderim. Omnibus
enim, si dubitarent de carminum Horatianorum integritate, facillimum erat comparatis inter se
discrepantibus exemplaribus quid rectum quid Horatianum essct quid secus diiudicare. 'Magnum
quoque, opinor, exstitit impedimentum interpolationum ct vitiorum cuiusvis generis bibliothecis
publicis, quarum simulatque ab Asinio Pollione prima condita est, in (lies plures populo ingentem
librorum eorumque correctissimorum multitudinem praebebant; in liis autem Augusti et Asinii
bibliothecis praecipuum locum obtinuisse Horatii libros eosque probatissimos et integerrimos ex
ipsa Horatii auctoritate et ex eo, qui illius cum Augusto et Asinio erat, usu colligatur necesse est.
Ita quotiescunque opus esse videbatur libri in illis bibliothecis asservati remedium omnium, si
quidem quae essent, vitiorum praebebant.

Quae quanta fuerit bibliothecarum auctoritas et vis, et per se apparet et Peerlkampii
verbis intelligitur, qui illarum interitum multum valuisse ad corrumpendos codices ipse profitetur.
Sed si negari non potest nonnullos libros Horatii manu scriptos incendiis illis deletos esse, quis
est, qui contendat omnes bibliothecas uno tempore interiisse ita ut omnis libros inter se com·-
parandi facultas tolleretur, praesertim cum ingens Horatii carminum transscribendorum studium
fuisse Peerlkampius ipse profiteatur. —

Quod vero addit „At fraudulenti homines aliena carmina Horatio supponebant“ ne id
quidem probaverim; nam cum istorum hominum duplex genus cogitari possit et eorum qui
avaritia et eorum qui ambitione gloriaeque cupiditate permoti ad id adducti sint, ut adul-
terinos versus vel carmina Horatii nomine ornata in lucem mitterent illud, quo Peerlk. bibliopolas
nullo huius rei teste et auctore allato significat, genus fere nulla mentione, hoc quadam refutatione
dignum videtur. Multi cum essent, qui lyrici poetae munus sibi arrogarent, concludit Peerl-
kampius, eos, qui non probati essent, poetas ut suis carminibus afferent auctoritatem quandam,
illa Horatii n‘omine quasi veste purpurea induta edidisse3 neque mirum videri, quod illa carmina
denique vere Horatianis immixta sint. Sed multa eaque gratissima obstare videntur illi Peerl-
kampii sententiae; nam cum ipse dicat, versus illos non monachales, sed satis elegantes fuisse,
vix credibile est, quam ob rem qui poeta versus Horatio dignos componere posset, Horatii quam
suam ipsius auctoritatem augere maluerit et eam, quae suo nomini iuste tribuenda esset, gloriam
alieno atque per fraudem concedi passus sit. Neque prudentes viros decipi potuisse adulterinis
vel versibus vel carminibus, demonstrat exemplum Suetonii, qui epistolam elogosque Horatii
nomen prae se ferentes non illius esse se intellexisse profitetur. Atque in altero, quod profert
Peerlkampius Plinii testimonio nil inesse puto nisi quandam Paulli Ι) laudem, quod tam feliciter
imitatus sit Horatium. Qua ex requae tandem potest fraudis et interpolationum suspicio esse?
lta satis probatum videtur, Peerlkam. sua de interpolationibus doctrina adductum esse ad
investigandas rei usque ad id tempus inauditae causas, non quod rectius videtur, iamiam exploratis
illis causis de, investigandis interpolationibus cogitasse; quo factum est, ut vir ille sagacissimus
hoc studio agitatus, persaepe neglecto illo quo excellebat ingenii acumine progrederetur eo, ut
nullus esset condemnandi modus vel terminus.

Alius Peerlkampii error anguste cohaeret cum illa sententia, cuius supra mentionem feci,
de poeta omnes in partes perfectissimo; qui error, ni fallor, in falso de arte lyrica iudicio
positus est. Omne enim de lyricis antiquis iudicium revocari volebat ad recentes lyricos et ad
nostratium de hac re sententiam. Atqui quis negaverit, plane aliam et speciem et vim naturamque
esse praesentis atque antiquae lyricae artis? Quo fatum est ut Peerlkampius cum enuntiatum

¹) cfr. ea, quae affert W. Teuffel in Ann. Iahn. vol. 41 pg. 444.

