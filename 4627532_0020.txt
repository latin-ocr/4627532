 

XI

 

e veterum latinorum qui quidem rei metricae operam navabant, strophicae compositionis imperitia,
altera e libri tertii quarto et libri quarti octavo carminibus, tertia e nonnullis carminibus, ubi
finis strophae non idem est argumenti. Quod quidem ad veteres rei metricae studiosos viros
pertinet, satis notum est, quantopere prudentia et iudicio huius rei caruerint, quae res demon-
stratur, ut uno exemplo utar, Caesi Bassi de metris libro, quo nullum melioris doctrinae apparet
vestigium ¹). Carmine deinde libri tertii duodecimo, quod plerique editores quattuor strophis
distribuunt, cum ionicis a min. alioquin ab Horatio non adhibitis compositum sit, nullo modo
demonstrari potest, in ceteris ad stropharum formas redigendis erratum esse 2); item res se
habet de carmine libri quarti octavo, cuius de triginta quattuor versibus duos eximendos esse
Lachmannus probat, postquam recte de caesura, qua Horatius post choriambum in metro
asclepiadeo min. uti soleat, non adhibita monuit; nisi forte haec discrepantia posita est in sin·
gulari artis metricae tractandae ratione, qua persaepe Horatius utitur in quarto odarum libro.
Quapropter nullo modo probari potest, horum duorum carminum rebus propriis regulam et
normam ceteris praeberi. Quid denique Horatium movere potuit ut diligentissime eundem
strophae et argumenti finem poneret, cum eius carmina hac in re differrent a graecis, quod non
cani sed legi tantum et recitari Romae solebant? Accedit, quod Horatium non odas sed carmina
composuisse ipsum professum esse satis constat. — ⁴

Quod si iam quaerimus, quod ex hac re commodum proficiscatur Horatio recte expli-
cando, hoc magnum esse videtum nam cum sere omnia carmina admittant strophicum ordinem,
ii qui interpolationes Horatii carminibus inesse putant, statuant necesse est, interpolatores illam
de strophica compositione legem cognovisse ct exercuisse. lam vero cum clarius luce constet
et interpolationes antiquissimis temporibus tribuendas esse et primo‘alteroque p. Chr. n. saeculo
neminem vel poetarum vel grammaticorum de compositione strophica cogitasses), adducimur
sine dubio ut censeamus, interpolationes omnino non fuisse.

Sed caveamus necesse est, ne alii, atque homines docti probata illa de strophis regula
statuerunt, legi nimiam concedamus fidem neve quoniam una in re Horatium imitatum esse
Graecos scimus, nos adduci patiamur ut diligentissimo iudicio neglecto etiam aliis in rebus eum
Graecorum fuisse imitatorem accuratissimum putemus. Res autem haec est. Nam cum nemo
esset, quin agnosceret summam in poesi Graeca legem esse convenientiam partium architectonicam,
quam docti homines dicunt, vel congruentiam aequalitatemque membrorum, quae perspicitur ut
paucis utar exemplis in Pindari carminihus‚ in tragoediarum non modo choris sed etiam dialogis
(στιχομυθία) in hexametri et pentametri paribus membris velut in Theognidis strophis, fuerunt,
qui secundum eandem aptam membrorum compositionem Latinorum poetarum opera temperari
vellent. Acnprimum qnidem postquam de Tibullo Dissenius de Propertio Mullenhoffius de Vergilii
eclogis Ribbekius hoc cogitaverunt Horatius studia eorum, qui rectum et aptum ordinem Grae-
corum instar ineo desiderabant, effugere non potuit. Quorum fere primus exstitit Schwenkius,
qui annal. Jahn. tom. 70 membrorum congruentiam et aequitatem in diiudicandis Horatii carminibus
magni momenti esse voluit in iis potissimum, quae propter argumentum vel linguam vel tale
quid suspecta essent. ‚Quamquam mihi quidem illae, quas spurias habet, strophae non tam
indignae videntur Horatio ut deleantur. Permirum autem videtur quod primo primi libri oermine
probare sibi proposuit, illam de qua agit symmetriam contineri pari stropharum numero ita ut
Maecenate vocato octo strophas totidem, illas decem, tum iterum octo sequantur. Rarum sane
symmetriae genus et apud graecos et apud latinos poetas quantum ego scio, non usitatum!

¹) Uberius disseruit de hae re L. Maller in editionis praefat. pg. LIII.

²) neque inepte videtur Westphal (griech- Metrik 111, 308) carmini illi quattuor stropha· tribuisse,

quarum quaeque continetur binis dimetris et binis trimetris ionicis.

⁸) conferantur, quaeso, illa, supra de Caesio Basso adnotata; poetarum hoc loco Senecam tragicum
Statium Claudianum commemoraverim. ·

