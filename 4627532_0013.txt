IV

 

eo tantum haec notamus ut acuamus eruditorum iudicia ¹).“ Bentleianae. igitur quaestionis summa
haec est: nulla vel parva rerum grammaticarum et historicarum et ad antiquitates pertinentium
ratione habita tantum quae suerit poetae sententia indoles ars, inquirendum et secundum codicum
auctoritatem textum vel constituendum vel corrigendum esse. — Quas rationes quo modo in
editione sua secutus sit cum hoc loco longum sit explicare, in illis, quae infra tractabimus
exempli causa, carminibus ostendere liceat. Attamen illius loci mentionem inchoaverim, in quo
delendi initium fecit: carm. lV, 8. 17 quem versum nullus usque ad hoc tempus editor restituere
vel ausus est vel potuit; tanta Bentleii est et auctoritas et recti quasi divinatio. —

Qui eum secuti sunt in explicando Horatio viri docti, fere omnes hac in re potissimum
studiorum principium et finem posuerunt, ut quae in Horatio invenissent ea servarent et pro suo
quisque ingenio explicarent, quorum nomina commemorasse sufficiat3 sunt Mitscherlich ²) vander-
bourg ³) Gesnerus alii. lta cum sactum esset, ut iniquo temporum fato quam rationem Bentleins
prosecutus erat ea non placido ac prope molli gradu procederet sed oblivioni tradi videretur,
multis annis interiectis homo eruditus exstitit, qui Bentleii quidem disputationes sontem et prin-
cipium se habere suae iudicandi rationis dictitabat sed nimia indicii severitate rapiebatur ad
talem cursum. qualis quin a Bentleio prorsus alienus fuerit vix quisquam dubitaverit. Denique
Peerlkampius, de quo agimus. Bentleio summo critico minorem auctoritatem tribuit quam Mark-
landio Valkenario Guieto qui quamvis docti ot ingeniosi in arte critica rationem nulli eorum qui
sapiunt probatam secuti sunt.

Peerlkampius ⁴) igitur, vir doctissimus. anno h. s. tricesimo quarto edidit Horatium quae
editio cum in lucem prodiisset propter novam quam prae se ferebat et prioribus dissimillimam
speciem et propter magnam iudicandi audaciam summa apud multos eosque spectatissimos
homines florebat gloria. lam vero erant, qui Horatium tantopere mutilatum et decurtatum aegre
ferrent: qua rc summum et usque ad id tempus nondum compositum discrimen exortum est
eorum. qui totum Horatium quem omnibus numeris perfectum esse volunt interpolationibus poeta
indignissimis repletum esse persuasum habent easque eiciendas et omnem emendationem ad
iudicium elegantiam pulchritudinem referendam statuunt et eorum qui summam artis criticae
legem in codicibus perspiciendis et recte adhibendis ponunt eumque, quem illi praebent, textum
explicare student et Horatium poetarum summorum quidem numero adscribunt, sed rursus negant,
perfectissima semper carmina cecinisse. Harum dissimillimarum rationum qui fuerint auctores
quoque modo suam quisque sententiam defenderit, quae denique probanda videatur copiosius
explicabimus. ·

Primum nostrum est. Peerlkampii ipsius emendandi rationem perlustrare et inquirere,
num probanda sit necne. Qua in re Peerlkampii verba quae in epistola illa praefationis loco
libro praemissa leguntur, dilucidissime illius rationem in arte critica adhibitam et· ni magnopere
fallor· errores patefaciunt. Sed priusquam ad illa, quae in praefatione inveniuntur, illustranda
progrediar. paucis de errore disseruerim, qui in illa quidem non commemoratur, sed tanti videtur
momenti in diiudicanda tota Peerlkampii arte critica. ut praemittendus videatur universae dis-
putationi. P. enim cum persuasum habeat Horatium egregiorum poetarum perfectissimum esse
quidquid perfecto poeta indignum sit delendum esse censet; sexcentis locis versus vel carmina non-
nulla delentur, quod indigna sint Horatio ὃ). Quo brevius autem et ieiunius sententiae expressae sint,

²) id ipsum profitetur B. aliis locis velut Ep. 1, 1, 63 in praef. edit. Lips. pg. V.
²) Horat. illustr. Mitscherlich Lips. 1800.
³) Horat. recens. illustr. et Gallio. versibus reddidit Vanderbourg. Paris. 1812.

⁴) Hoc iocose· re esse videtur monere, nobis priorem tantum editionem Peerlkampii anni 1834 in
mam us uisse.

⁵) cfr. ut paucis tantuin ex numero eorum, ‘quae suppeditant, exemplis utar notas carm. .1, 2, 173
10, 13; 12, 33; 11, 15, 1. ΙΙΙ, 17, 1. adscriptas.

