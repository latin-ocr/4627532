Hoc opusculum si minus politum et angustioribus quam optabam terminis circumscriptum
in lucem mittitur, tribuatur, quaeso, laboribus ministerii publici per sex menses praeter exspec-
tationem auctis -qui me totum fere a studiis literarum revocaverunt. Sed indulgentiam et veniam
eorum qui hoc legunt implorare quam promisso non stare malui.

Quibus auxiliis usus sim, viros doctos non effugiet: monendum videtur, me praeter
editiones Horatii nobilissimas sat-is magnam disputationum copiam Teuffelii A. Miilleri Spengeli
Schwenkii Kirchneri aliorum inspexisse, quae in annalibus literarum variis et libellis scholarum
inveniuntur. --

In legendis et cognoscendis veterum literis, multis, si temporum iniquitatem, paucis, si
nostrum studium et desiderium respicimus, non omnium quae nobis relicta habemus operum
parem curam studium officium fuisse intelligimus, quae librorum tractandorum et aestimandorum
diversitas persaepe non ex ea quae singulis re vera tribuenda est virtute, sed ex aliis et sane
remotis causis ducenda videtur. tantum enim abest, ut hominum'de scriptorum ingenio et indole
iudicium semper ad pulchritudinem artem elegantiam tantum revocetur ut persaepe quae auctoris
suerit vitae condicio quae aetatis sentiendi et vivendi ratio quomodo suis quisque aequalibus
blanditus sit et cum eorum studiis voluntatibusque consenserit, haec omnia plus valeant ad poetae
vel scriptoris auctoritatem et gloriam parandam quam ipsa virtus. —— lta sactum ut veterum alii
haud sciamus quo pacto summam assecuti sint auctoritatem, alii vix oblivionem fugerint. — Atque
hoc =maxime contigit Horatio, cuius poetae non minus indoles poetica quam honestatis ac virtutis
vis propria esse videtur. lam inde ab antiquissimis temporibus et laudatores summos et obt-rec·-
tatores infestissimos invenit. Unde originem duxisse quis est qui nesciat illa hoe tempore crebra
eorum studia, qui Horatium ab accusatoribus defendendum sibi proposuerunt ¹). Et sane dicere
licet, hoc varium de Horatio iudicium multum valuisse ad ingens illius et apud veteres et apud
nostrates studium legendi propagandum; quamquam summam huius rei causam in ipsa poetae
virtute arteque positam esse, vix quisquam negaverit.

lam vero videamus quae apud veteres fuerint Horatianorum librorum sata quaeque Horatii
ipsius auctoritas. - Non potuit fieri, quin princeps fidicen lyrae Romanae atque praeter Catullum
magni quidem ingenii sed paucorum versuum poetam unus summa apud aequales floreret aucto-
ritate, cum omnes qui imbuti erant literis Graecis quantopere Graeci superarent carminibus
componendis Romanos vehementer necessario dolerent. Accedit, quod ipse Augustus Maecenas
amplissimus quisque Horatio favebat ²), qui principem celebrare, praesentem rei publicae statum
probare aequalibus, Musae Romanae novum et usque ad id tempus Graecorum proprium studio-
rum campum aperiret; postquam Horatius Graecae poeseos formis Romano ingenio novam quasi
vitam et animam dare instituit, in dies illud: „Graecia capta serum· victorem cepit“ minus valere
coepit, quod quantopere ex sententia dictum sit Romanorum, satis apparet. His de causis et
quod Horatius carminibus patriae amorem excitavit, modestiam iustitiam commendavit vitia risui
et ludibrio habuit nullius libri videbantur digniores et aptiores qui in ludis tractarentur quam
Horatii. Quis igitur mirabitur, quod eius poetae, qui Quinctiliano auctore lyricorum fere solus

¹) cfr. Lessing, Rettungen des Hor-az. Reichert, de Horatii obtrectatoribus.
ι) Sat. 11. 1, 75. Epp. 1. 17, 35.

