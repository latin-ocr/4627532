XIII

 

aliquo hanc stropham in textum irrepsisse putat. Quam Martini sententiam probaverim sed ita
quidem ut maiorem delendi vim ipsi argumento quam rationi antistrophioae tribuam; vituperaverim
quod Meinekii de strophis legem³ cum in hoc carmine ferri non posse putet, non recte excogi-
tatam esse arbitratur. De hac re supra egimus. ln illa, de qua modo disseruimus, epistola quo
prudentius et diligentius Martinus se habuit eo magis mirum videtur quod paucis anuis post
a Peerlkampio Gruppio aliis ad illorum perversas sententias et rationes criticas adductus est.
Quamquam in omnibus illius viri quaestionibus perspici potest summum viri studium sine ulla,
quae istis tantopere placebat, tumultuosa et effrenata novarum in Horatio emendando rerum
libidine. Sed ad singula transeamus. Permulta, ait, se invenisse carmina, quae, sive interpola-
tionibus carerent sive inquinata essent, compositionem strophicam admitterent. Sed tantum
abesse, ut hac de antisti-ophis sententia adduceretur ad interpolationes ubicunque statuendas ut
nonnulla quae antea Meinekio et Peerlkampio auctoribus suspecta habuisset ¹) carmina in integrum
restitueret neque vero negandum esse, quanti momenti esset haec antistrophica ratio ad depre-
hendendas interpolationes. De una re videtur hoc loco monendum; nam cum dicat Martinus,
se in iis quoque carminibus, quae interpolata essent, observasse rationem antistrophicam, illos
interpolatores eadem artis metricae atque Horatium scientia imbutos fuisse necesse est, quod, ut
supra demonstravimus, fieri non potuit. Tum una eademque disputatione suam et de antistrophis
et de interpolationibus sententiam defendere studet, dicens, mirum esse quod, si quis carmen in
universum perfectissimum in singula vitiosum composuerit. illa vitia sine ullo elegantiae detrimento
et structura antistrophica vel servata vel si antea non suerit, restituta, demi possint. Atque illis
omissis, quae supra de interpolationibus non statuendis dicta sunt, Horatius poeta omnibus
numeris perfectus omnino non fuit, cum illius ingenii indolis, qua potissimum poeta excellat
necesse esse nos putamus, phantasia admodum careret. Quo sactum est, ut Horatius cum pru-
dentiam et moderationem magis in componendis carminibus quam ingenii celeres motus exerceret,
universe argumenti inventione et tractandi ratione, sententiarum dispositione et convenientia ex-
celleret, sed proprie multa ne dicam inepte at certe non poetice dicta haberet. Huius modi
igitur enuntiata nonnulla cum inveneris in Horatii carminibus, non cogitandum erit. de inter-
polationibus. Transeamus ad id, quod monet de Meinekiana, quae dicitur, stropha quam priore
anni 1856 quaestione a Martino propter interpunctionem refutatam esse scimus 2). Ac primum
quidem singulis carminibus monostichis et distichis deinceps perlustratis postquam invenit per—
multarum stropharum exitus cnm argumentis consentire, Horatio strophicam compositionem legem
fuisse concludit cfr. pg. 24. Sed quoniam haud nescius est, satis multa esse carmina, quae
quamquam raro strophae et argumenti eundem finem praebeant tamen Horatio prorsus digna
videantur, pluribus et ut mihi videtur, satis remotis causis unde id factum sit comprobare studet.
Dicit enim, metra Horatii e Graecis desumpta cum Romanis initio non satis cognita fuissent, in
his monostichis vel> distichis carminibus, quo melius intelligerentur strophae, opus fuisse illa
distinctione, simulatque adsuevissent Romani iis metris, Horatio liberiorem rationem adhibere
licuisse. Quae igitur carmina plurimas habent strophas eodem argumenti et formae fine termi-
natas, antiquissima sint necesse est. Attamen cum Horatius, priusquam carmina composuit, edidisset
epodon librum cuius monosticha et disticha metra strophica compositione uti satis constat, Ro-
manis satis cognita erant haec metra ita ut ad ea cognoscenda distinctione illa opus non esset ⁸).

¹) Atque hoc loco Martinus hac in re erravit, quod nonnulla Horatii carmina cum decantata esse
putaret, non satis recte de Romanorum moribus cogitavit.

⁸) ge {lac re aegre fero, ,(1ιῖοᾱ alteram Martini anni 1860 disputationem, qus uberius de hac re egisse

101 ur ms icere non o ιιι «

⁸) Comparamti's exempli {augg duo carmina, quorum prius Ι, 19 quod totum habet stropharum di-
stinotionem multo antiquius Martini conclusione esse debuit quam alterum 111 24, quod septem habet
strophas non impari formae et argumenti fipe3 res autem aliter se habet, cum secundum ffinkii
fastos Horatianos earm.I,19 ortum sit anno a.. Chr. ιι. vicesimo quinfo3111,24 ιιιιιιο undetricesimo

