X

 

illud: „equidem Horatium non agnosco nisi in illis ingenii monumentis quae tam apta et rotunda
sunt ut nihil demere possis quin elegantiam minuas“ quasi fundamentum et principium artis ’
suae criticae posuisset fere omnem ornatum, quo detracto poesin lyricam omnino cogitari non
posse equidem persuasum habeo, deleret. Qua in re postero tempore suerunt, qui superarent
Peerlkampium — (Schatzmayer). — ld quidem constat, eos errare, qui in interpolationibus
statuendis eiciendisque suam quisque elegantiam iudiciumque sequantur.

Aliis minoris momenti erroribus praetermissis iustitiae est monere, quantopere Peerl—
kampius grammaticae rei metricae antiquitatum scientia ipse excelluerit aliosque instituerit ita ut
illius liber vel iis qui propter interpolationes infestissimi sunt Peerlkampii adversarii, magno sit
usui excitetque ad Horatium magis magisque perquirendum. Valet de Peerlkampio illud saepe
auditum: ex eorum virorum numero est, quorum ex erroribus plerumque vix minus discitur
quam ex iis, quae recte observarunt. ⁸

Quid mirum quod simulatque Peerlk. tanta audacia integritatem Horatianorum librorum
usque ad id tempus fere nulli homini dubiam suspectam habere coepit ct permultos, quos
quisque, nisi perpaucos exceperis, Horatianos putat it, versus eiicere ausus est, summum exortum
est discrimen et eorum, qui novam sequebantur rationem et eorum, qui Horatii integritatem,
quam violatam summa cum ira ferebant, defendere studebant. Neque vero praesenti tempore
vel modum ponant3 quo factum est, ut hoc discrimine non tantum quantum speraverant fructuum
perciperetur, quoniam sua quisquc elegantia et iudicio de pulchritudine nisus eodem quo Peerl-
kampius laboravit vitio.

Criticorum qui post Peerlkampium Horatii carminibus operam dederunt si magnam
multitudinem perlustramus singulorumque quae sit ratio quaeque iis sit tribuenda fides quaerimus.
illos potissimum commemorandos esse censemus qui quamquam ceteris in rebus Peerlkampium
secuti sunt in una ab eo discedunt vel potius novam abillo non cognitam legem animadverterunt
etad eam omnem de integritate versuum Horatianorum quaestionem revocaverunt. -— Eodem
fere tempore quo Peerlk. suum de Horatio librum in lucem mittebat, Meinekius et Lachmannus
viri doctissimi et, quae est eorum sagacitas quodque ingenii acumen, in re critica versatissimi,
ratiocinando et comparandis Horatii cum graecorum lyricorum carminibus. ad quorum formas
Horatium suas redegisse odas nemo negaverit, ad id venerunt, ut pro certo haberent omnia
carmina strophico ordine distribuenda quattuor cuique versus dandos esse ¹). Quorum uter prior
de hac rc cogitavisset, ne inter Lachmanuum quidem et Meinekium ipsos satis constabat. Nam
cum iis persuasum esset, compositione strophica potissimum μέλος veterum contineri eamque
legem observatam esse a poetis lyricis graecis, quos imitatus est Horatius contenderunt omnia
uno excepto Horatii carmina singulis quaternorum κώλων composita esse et Horatium in com-
ponendis omnibus carminibus strophicum lyricorum graecorum ordinem secutum esse. Atque
ad hanc legem revocandam esse omnem de Horatii vel integritate vel corruptela quaestionem
probare studebant. quam viam praeivit Lachmannus. cum carm. lv, 8 duobus versibus deletis et
rectum sensum et strophicum ordinem restitueret. Discrepantes inter se de hac re Meinekii et
Lachmanni sententiae minores et leviores sunt quam quae in hac disputatione explicentur ²). —
Qui adversarii huius doctrinae exstiterunt velut Eichstadt Grotei'end Dillenburger Jahn Buttmann
alii iis causis, quas proferebant in Meinekium Lachmanuum quique ab eorum partibus stabant,
probare non potuerunt, hos viros errasse. —- Sunt autem hae tres causae: prima deducitur

¹) Sed monere liceat, iamiam huius saeculi initio fuisse, qui duodecim illa metrum Asclepiadeum
sequentia carmina. strophis quaternorm versuum distribuenda esse censerent, in quorum numero

ut uno exemplo utar erat vanderbourgkius.
2) cfr. ea. quae monuit I achmannus in „zeitschrift fiir Alterth. 1845‘⁴.

 

